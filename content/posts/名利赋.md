---
title: "名利赋"
author: "windsing"
date: 2013-06-08T00:00:00+08:00
draft: false
tags: ["赋"]
slug: ""
indent: true
---

古人言：追名逐利，枉道速祸。 
<!--more-->
壬辰之年，余游中原。蕃秀佳节，言归蜀川。途次闻见，深有感焉。尔乃求教于先灵，闻得于诸仙。

出禅院，入梵宫。离庙宇，谒道观。精诚所至，金石开焉。于是先灵有感，于汨罗江畔，睹一老者：戴箬笠，披蓑衣，系篱篓，杖蒿杆。
余告之曰“吾闻古之人也，志闲少欲，物快其心。美食甘服，乐俗安居。高下不相慕，固称其曰朴。然则今时之人，嗜欲劳目，淫邪惑心，屈己徇人，沽名钓誉。
至于精移神散，体蔽形消。何为其然也？”

闻此其曰：“汝之所言甚善。然则人之所趋者异，好者殊。欲本源究根，不亦难矣。至于古之人也，汝果知其者乎？”

顷之，余曰：“古人居则依山傍水，行则杖竹履草。方适其闲时，则呼朋唤友几人，旨酒佳肴几席，游山玩水几日，醉生梦死几回。生若此者，其孰能不羡乎？” 其思片刻，箕踞对曰：“善哉，多古而少今，可乎？”余正色曰：“君子当如是也。坐卧玉骢 寻一桃红柳绿处，曲水流觞；踏乘黄鹄 ，觅一月白风清所，慢棹行船。于兰亭水岸，与王公对饮；黄岗绝壁，同苏子泛舟；金谷芳园，约石崇春宴；建康危亭，邀稼轩凭栏。寒冷日，效陶榖鸳帐置酒；明月夜，仿萧史凤台吹箫。游山则宣和舒郁，登楼方畅心发文。笃志于诗书思入圣贤绝域，纵情乎山水羞沾名利纤尘。”

老者叹曰：“吾知之矣，汝之所好者，古之志也，欲存乎其风骨气节而不欲去世离俗，然汝知之乎？非独古世有此佳地，今亦有之。”“愿闻其详。”“吾曾闻从文之边城、海音之城南、莫言之高密、忠实之鹿原，皆为君子善居之地。”

余驳之曰：“非也，此俗世耳，流俗蔽所为君子所弃。安能以余察察之身，受物之汶汶。”老者起而执杖笑曰：“吾闻有圣人者，行不欲离于世，举不欲观于俗。外不劳形于物，内无思想之患。以恬愉为物，以自德为官，故形体不蔽，精神不散。仙俗岂有别，吾心安处即吾乡，唯淡泊以明志，能宁静方致远。至此，虽太牢春台，于我何加；万钟斗斛，于我何益。”

于是余精瞩神骇，正襟危坐，拜言：“鄙陋之人，未知先生尊姓。”“山野渔父，岂登大雅之堂。此番言论，徒不欲汝葬乎江鱼腹耳。”言罢，大笑，载歌而去，歌曰： 沧浪之水清兮，可以濯吾缨；沧浪之水浊兮，可以濯吾足......

2013年夏
