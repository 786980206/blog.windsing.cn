---
title: "《七律二首·送瘟神》"
author: "毛泽东"
date: 2020-01-24T00:00:00+08:00
draft: false
tags: ["观止","疫情"]
slug: ""
indent: true
---

> 读六月三十日人民日报，余江县消灭了血吸虫。浮想联翩，夜不能寐。微风拂煦，旭日临窗，遥望南天，欣然命笔。

<center>（其一）<p>
<center>绿水青山枉自多，华佗无奈小虫何！<p>
<center>千村薜荔人遗矢，万户萧疏鬼唱歌。<p>
<center>坐地日行八万里，巡天遥看一千河。<p>
<center>牛郎欲问瘟神事，一样悲欢逐逝波。<p>

<center>（其二）<p>
<center>春风杨柳万千条，六亿神州尽舜尧。<p>
<center>红雨随心翻作浪，青山着意化为桥。<p>
<center>天连五岭银锄落，地动三河铁臂摇。<p>
<center>借问瘟君欲何往，纸船明烛照天烧。<p>